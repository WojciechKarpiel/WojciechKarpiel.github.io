# O logikach na polanie

Na polance gdzieś na Podkarpaciu odpoczywają logicy. Logicy są doskonali, jeżeli odpowiedź na dowolne pytanie może być wywnioskowana, każdy z nich natychmiast ją wymyśli. Każdy z logików wie, że jego koledzy są doskonałymi logikami. Każdy z logików ma na czole jednokolorową naklejkę. Nikt nie wie, jakiego koloru naklejkę ma na czole, natomiast każdy widzi kolory naklejek na czołach pozostałych logików. Logicy nie mogą ze sobą rozmawiać, ani przekazywać sobie jakichkolwiek informacji. Codziennie o 18.00 pod polankę podjeżdża autobus, ale wsiąść do niego mogą tylko ci logicy, którzy wiedzą jakiego koloru naklejkę mają na czole. Odjazd autobusem jest jedyną możliwością opuszczenia polanki.

Otóż:
* Na polance jest 160 logików, 80 ma czerwoną naklejkę na czole, a 80 niebieską.
* Logicy są na polanie od ponad roku
* Każdy z logików chciałby opuścić polanę i każdy z logików wie o tym, że pozostali też chcą opuścić polanę
* 1 X 2020 o godzinie 12:00 koło polanki przechodził Prawdomówny Przemysław. Przemysław powiedział: "Widzę conajmniej jednego logika z niebieską naklejną na czole". Przemysław zawsze mówi prawdę i logicy o tym wiedzą. Każdy z logików usłyszał i zrozumiał Przemysława.

Zadanie: Odpowiedz na pytanie: "kto i kiedy opuści polanę" i uzasadnij odpowiedź.
Podpowiedź: odpowiedź "nikt nigdy nie opuści polany" jest błędna.

---

[rozwiązanie i źródło](rozwiazanie/)
