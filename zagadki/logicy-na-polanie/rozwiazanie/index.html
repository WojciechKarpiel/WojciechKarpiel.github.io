<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Rozwiązanie:</title>
  <style>
    code{white-space: pre-wrap;}
    span.smallcaps{font-variant: small-caps;}
    div.columns{display: flex; gap: min(4vw, 1.5em);}
    div.column{flex: auto; overflow-x: auto;}
    div.hanging-indent{margin-left: 1.5em; text-indent: -1.5em;}
    /* The extra [class] is a hack that increases specificity enough to
       override a similar rule in reveal.js */
    ul.task-list[class]{list-style: none;}
    ul.task-list li input[type="checkbox"] {
      font-size: inherit;
      width: 0.8em;
      margin: 0 0.8em 0.2em -1.6em;
      vertical-align: middle;
    }
    .display.math{display: block; text-align: center; margin: 0.5rem auto;}
  </style>
  <link rel="stylesheet" href="https://cdn.jsdelivr.net/npm/water.css@2/out/light.css" />
</head>
<body>
<header id="title-block-header">
<h1 class="title">Rozwiązanie:</h1>
</header>
<p>Wszyscy niebieskonaklejkowi logicy wsiądą do autobusu 19 grudnia
2020, czyli w 80-tym dniu po ogłoszeniu Przemysława (dzień pierwszy to
dzień ogłoszenia) (dowód indukcujny jest na dole, poniżej jest próba
zrozumiałego opisu)</p>
<p>Jeżeli byłby jeden niebieskonaklejkowy logik, to po wysłuchaniu
Przemysława rozejrzałby się po polanie i nie zobaczył żadnego człowieka
z niebieską naklejką. A zatem wywnioskowałby że jest jedynym logikiem z
niebieską naklejką i wyjechał tego samego dnia.</p>
<p>Jeżeli byłoby 2 niebieskonaklejkowych logików, to każdy z nich
pomyśli sobie: “Jeżeli ten ziomek z niebieską naklejką jest jedynym z
niebieską naklejką, to będzie w stanie to wywnioskować i wyjedzie
dzisiaj. A jeśli nie wyjedzie dzisiaj, to znaczy że musi być ktoś drugi
z niebieską naklejką. Tym drugim muszę być ja, bo inaczej bym widział
dwóch ludzi z niebieską naklejką” Każdy z nich poczeka do drugiego dnia,
a drugiego dnia wyjadą</p>
<p>Jeśli byłoby 3 niebieskonaklejkowych logików, to każdy z nich pomyśli
sobie: “Jeżeli ci dwaj, których widzę są jedynymi logikami z niebieską
naklejką, to wyjadą drugiego dnia (patrz rozumowanie powyżej). A jeżeli
nie wyjadą drugiego dnia, to znaczy że musi być ktoś trzeci z niebieską
naklejką. Tym trzecim muszę być ja!” Każdy z nich poczeka do trzeciego
dnia, a trzeciego dnia wyjadą</p>
<p>…</p>
<p>Jeżeli byłoby 80 niebieskonaklejkowych logików… każdy z nich poczeka
do 80-tego dnia, a 80-tego dnia wyjadą</p>
<p>== dowód indukcujny ==</p>
<p>Hipoteza: H(n) = Jeżeli jest n niebieskonaklejkowych logików, to oni
wszyscy wsiądą do autobusu n-tego dnia po ogłoszeniu Przemysława (dzień
pierwszy to dzień ogłoszenia)</p>
<p>Przypadek bazowy, n=1: Po wysłuchaniu Przemysława, logik z niebieską
naklejką rozgląda się po polanie i nie widzi żadnego człowieka z
niebieską naklejką na czole. Wnioskuje, że jest jedynym z niebieską
naklejką i wsiada do autobusu tego samego dnia.</p>
<p>Krok indukcyjny, zakładam że H(n) zachodzi i muszę udowodnić H(n+1):
Każdy z niebieskonaklejkowych logików widzi n niebieskonaklejkowych
logików. Myśli: Jeżeli nie mam niebieskiej naklejki na czole, to: *
niebieskonaklejkowych logików jest dokładnie n * na podstawie hipotezy
indukcyjnej, wszyscy oni wyjadą n-tego dnia A zatem logik czeka do n+1
dnia. Wszyscy inni niebieskonaklejkowi logicy myśleli dokładnie tak
samo, więc też czekali do n+1 dnia. N+1 dnia logik myśli: * Skoro n-tego
dnia logicy nie wyjechali, to znaczy że liczba logików jest różna od n *
A zatem ja muszę mieć niebieską naklejkę na czole, wtedy
niebieskonaklejkowych logików będzie n+1 Logik pakuje się do autobusu
n+1 dnia, tak samo jak n pozostałych niebieskonaklejkowych.</p>
<p>(każdy z inno-naklejkowych logików widzi n+1 niebieskonaklejkowych
logików, więc czeka do n+2 dnia, ale n+1 dnia wszyscy
niebieskonaklejkowi opuszczają polanę)</p>
<hr />
<p><a href="https://xkcd.com/blue_eyes.html">źródło</a></p>
</body>
</html>
